পুলিশের অপরাধ তদন্ত বিভাগ— সিআইডিতে ক্ষমতার অপব্যবহার করে সাবেক অতিরিক্ত আইজিপি মোহাম্মদ আলী মিয়া শত কোটি টাকার মালিক হয়েছেন বলে অভিযোগ উঠেছে। আদালতের আদেশে সিআইডিতে আসা চাঞ্চল্যকর বিভিন্ন মামলা তদন্তে ঘুষ আদায়ে ‘বিশেষ সিন্ডিকেট’ গড়ে তোলেন তিনি।

গত দু’বছরে তার নির্দেশে অনেক গুরুত্বপূর্ণ মামলায় মূল আসামিদের নাম বাদ দিয়ে চার্জশিট দেওয়ার অভিযোগ রয়েছে। যার মধ্যে বাংলাদেশ ব্যাংকের রিজার্ভ চুরির মামলাটি অন্যতম।
